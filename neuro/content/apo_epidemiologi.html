---
neuro
---


  	<h3> Epidemiologi </h3>

<p>
Apopleksi er en af de største folkesygdomme i Danmark. Hvert år rammes omkring 12-13.000 af en apopleksi og af disse har 25 % tidligere haft en apopleksi (Ingeman 2013). Omkring 10 % vil dø indenfor den første måned, mens 15-20 % vil dø indenfor et år (Dansk selskab for apopleksi 2013).
	Hos omkring halvdelen af patienterne er apopleksien årsagen til, at de dør, mens resten dør af andre årsager; oftest lunge- eller hjertesygdomme (Vernino et al 2003).
</p>

<h4>Hvem får apopleksi?</h4>
 
<ul>
<li>Der er lige mange mænd og kvinder</li>
<li>Gennemsnitsalderen er 72 år og risikoen stiger med alderen. 95 % af patienterne er 45-98 år. </li>
<li>Der er en høj forekomst af hjertesygdomme: 23 % har atrieflimmer og 57 % har forhøjet blodtryk (Ingeman 2013; Liljehult et al. 2020)  </li>
</ul>


<h4>Risikofaktorer</h4>
<ul>
<li>Høj alder, risikoen stiger med alderen  </li>
<li>Hypertension, er en vigtig risikofaktor for både iskæmiske og hæmorrhagiske apopleksi   </li>
<li>Diabetes, fordobler risikoen for iskæmisk apopleksi </li>
<li>Hjertesygdomme, en hyppig årsag til apopleksi er atrieflimmer. Også andre hjertesygdomme, som fx. myocardiopati, arytmi og hjerteklapsygdomme er risikofaktorer   </li>
<li>Dyslipidæmi, for meget kolesterol og triglycerid i blodet øger risikoen for blodpropper   </li>
<li>Rygning, øger risikoen for blodprop med 50 % og fordobler risikoen for blødning    </li>
<li>Alkoholoverforbrug, mere end henholdsvis 7 og 14 genstande for kvinder og mænd om ugen   </li>
<li>Familiær disponering, altså hvis andre i familien har haft blodpropper i hjernen eller hjertet      </li>
<li>Tidligere apopleksi eller TCI   </li>
<li>Forsnævring af halspulsårene   </li>
<li>Overvægt og nedsat fysisk aktivitet  </li> 
<li style="list-style-type:none;">(Boysen & Voldby 2004; Bejot & Giroud 2008; O’Donnell et al. 2010)</li>
</ul>

<h4>Prognose</h4>
<p>For en stor del af patienterne er der betydelige følger af at få en apopleksi, fx dødsfald, nedsat funktionsniveau, rest symptomer og forskellige følgesygdomme. Dertil er der en væsentlig risiko for at få en ny apopleksi – særligt i tiden umiddelbart efter, men også på længere sigt. 
</p>
<p>Risikoen for at dø efter en apopleksi er størst i den første del af forløbet. Indenfor de første 30 dage efter apopleksien dør 9-11% af patienter, mens det indenfor det første år er 15-20%. Sværhedsgraden af apopleksien – altså hvor hårdt patienten er ramt – er blandt de vigtigste faktorer, sammen med høj alder, komorbiditeter og afvigelser i vitalværdier ved indlæggelsen. 
</p>
<p>De fleste patienter med apopleksi vil efterfølgende have restsymptomer i varierende grad – svingende fra mindre vanskeligheder, der er irriterende i hverdagen, til svær invalidering. Sværhedsgraden er også her den meste betydelige faktor for graden af restsymptomer. <br>
Omkring en fjerdedel af patienterne er svært plejekrævende ved udskrivelsen, men en del genvinder noget af deres tidligere funktion efter rehabilitering i kommunen. På længere sigt bliver 10-20% af patienterne svært invaliderede og det anslås at omkring 40.000 personer lever med funktionsnedsættelse efter en apopleksi. (Dansk selskab for apopleksi 2013; Liljehult et al. 2020) <br>
Ved udskrivelsen er omkring 40% helt selvhjulpen og på længere vil omkring halvdelen blive det. Det er dog ikke det samme som at deres hverdag er uden problemer: et opfølgningsstudie (Fens et al 2013) fandt fx at omkring 40% af patienter med TCI eller minor stroke oplevede kognitive problemer ved opfølgning tre måneder efter indlæggelsen.  <br>
 En vigtig følgevirkning af apopleksi er post-stroke epilepsi – altså epileptiske kramper forårsaget af den skade der er sket i hjernen – hvilket rammer mellem 2-20% af patienterne. Dette ses hyppigst hos patienter der er yngre (<65 år), ved større læsioner der involvere kortex, og særligt efter intracerebrale eller subarachoidale blødninger (Feyissa et al. 2019). 
</p>
<p>Risikoen for at få en ny apopleksi er betydeligt forhøjet efter første apopleksi. Omkring hver fjerde patient der indlægges med apopleksi, har tidligere haft apopleksi. Indenfor det første år vil omkring 10-12% af patienterne få en ny apopleksi, hvorefter risikoen falder til 5-6% per år. Patienter der få gentagende apopleksier har øget risiko for funktionsnedsættelse, for at komme på plejehjem og for at dø (Olsen 2009; Hankey et al. 2002). 
</p>
<hr>
<div class="references">
<h4>Referencer</h4>
<ul>
<li>Bejot Y & Giroud M. Chapter 20 Epidemiological implications of primary and secondary stroke prevention. Handbook of Clinical Neurology: Elsevier; 2008. s. 389-405. </li>
<li>Boysen G & Voldby B. Centralnervesystemets vaskulære sygdomme. I: Paulson OB, Gjerris F, Soelberg Sørensen P (Red). Klinisk neurologi og neurokirurgi. 4. udg. Kbh.: FADL; 2004. s. 343-374. </li>
<li>Dansk selskab for apopleksi. Referenceprogram for behandling af patienter med apopleksi. 3. udg. København: Dansk selskab for apopleksi; 2012. </li>
<li>Fens M, van Heugten CM, Beusmans GHMI, et al. Not as transient: patients with transient ischaemic attack or minor stroke experience cognitive and communication problems; an exploratory study. Eur J Gen Pract 2013; 19: 11–6.</li>
<li>Feyissa AM, Hasan TF, Meschia JF. Stroke-related epilepsy. Eur J Neurol. 2019 Jan;26(1):18-e3. doi: 10.1111/ene.13813. Epub 2018 Oct 15. PMID: 30320425. </li>
<li>Hankey GJ, Jamrozik K, Broadhurst RJ, et al. Long-term disability after first-ever stroke and related
prognostic factors in the Perth Community Stroke Study, 1989-1990. Stroke 2002; 33: 1034–1040. </li>
<li>Ingeman A. (Red). Dansk Apopleksiregister - Årsrapport 2013. DAR 2014;10. </li>
<li>Liljehult J, Christensen T & Christensen KB. Early Prediction of One-Year Mortality in Ischemic and
Haemorrhagic Stroke. J Stroke Cerebrovasc Dis 2020; 29: 104667. </li>
<li>O’Donnell MJ, Xavier D, Liu L, et al. Risk factors for ischaemic and intracerebral haemorrhagic stroke in 22 countries (the INTERSTROKE study): a case-control study. Lancet (London, England) 2010; 376: 112–123. </li>
<li>Olsen TS. Chapter 21 Stroke recurrence and prognosis after stroke. In: Handbook of clinical neurology.
Edinburgh; New York: Elsevier 2009, pp. 407–421. </li>
<li>Rundek T & Sacco RL. Prognosis after stroke. In: Grotta JC (ed) Stroke - Pathophysiology, Diagnosis, and
Management. New York: Elsevier, 2016, pp. 234–252.</li>
<li>Vernino S, Brown RD,Jr, Sejvar JJ, et al. Cause-specific mortality after first cerebral infarction: a population-based study. Stroke 2003;34(8):1828-1832.</li>

</ul></div>
