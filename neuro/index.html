---
layout: neuro
title: Neurologi - Home
url: jacobliljehult.github.io/neuro
domain: jacobliljehult.github.io
description: 'Kort introduktion til neurologiske sygdomme'
image: 'https://jacobliljehult.github.io/neuro/images/brainicon.png'
draft: true
preview: 'https://jacobliljehult.github.io/neuro/images/brainicon.png'
---

<center>
  <h2>Introduktion til neurologi</h2>
</center>
<div style="line-height: 1.3;">
	<p>En overordnet forståelse for de sygdomme der kan ramme hjernen og nervesystemet er nødvendig for at kunne observere og analyser hvilke sygeplejeproblemer patienterne har når de rammes af disse sygdomme.</p>
	
	<p style="text-indent:20px;">I dette afsnit vil jeg give en overordnet gennemgang af de mest betydningsfulde sygdomskategorier, der findes inden for det neurologiske speciale, og hvilke sygdomme vi oftest vil se inden for hver af kategorierne. Formålet er mest at give et overblik over specialet og hvilke sygdomme vi oftest ser, og det er derfor ikke en udtømmende liste over neurologiske sygdomme.</p>
	
	<h3>Hjernens karsygdomme</h3>
	<p>Neurologiske karsygdomme omfatter både blodpropper i hjernen og blødninger inden i eller uden på hjernen. Den største gruppe er patienter med apopleksi, som både omfatter arterielle blodpropper (<i>infactus cerebri</i>) og blødninger inden i hjernen (<i>intracerebral hæmorrhagi</i>). Hvis en blodprop er forbigående (symptomerne forsvinder indenfor 24 timer) kaldes det <i>transitorisk cerebral iskæmi</i> (TCI)<br>
    Udover blødninger inde i hjernen kan der opstå blødninger mellem hjernehinderne uden på hjernen, fx ved hovedtraumer eller fra udposninger (<i>aneurismer</i>) på arterierne på hjernens yderside. Blødninger ud i cerebrospinalvæsken, der ligger rundet om hjernen og rygmarven, kaldes for <i>subarachnoidal blødninger</i> (SAH), fordi de ligger mellem arachnoidea mater og hjernen. Subarachnoidal blødninger vil oftest være enten traumatiske eller aneurismeblødninger.<br>
	Venøse blodpropper i venesystemet uden på hjernen kaldes for <i>sinus trombose</i>.<br>
	Diffuse skader på hjernen kan også ses ved længerevarende iltmangel (<i>hypoxi</i>), fx ved hjertestop, længerevarende epileptiske anfald eller drukneulykker. </p>
	
	<h3>Traumer af hoved og ryg</h3>
	<p>Traumer af hovedet kan resultere i blødninger inden i eller uden på hjernen på grund af overrivning af blodkar, samt diffuse påvirkninger eller skader på hjernen - enten på grund af overrivning af nervebaner eller forbigående ændringer i nervecellernes funktion.<br>
	Udover <i>traumatiske subarachnoidale blødninger</i> i det væskefyldte hulrum udenpå hjernen, kan der opstå blødninger mellem hinderne dura mater og arachnoidea mater, (<i>subdural blødning</i>/SDH), og blødning mellem kranieknoglen og dural mater (<i>epidural blødning</i>/EDH). Derudover kan der kommer småblødninger på hjernens overflade eller dybere i vævet, som kaldes <i>kontusionsblødninger</i>. <br>
	De diffuse skader ved hovedtraumer opdeles efter sværhedsgraden, hvor de lette, forbigående skader kaldes <i>hjernerystelse</i> (<i>commotio cerebri</i>) og de svære med mere vedvarende symptomer kaldes <i>diffus axoneal skade</i>. <br>
	Traumer mod rygsøjlen kan medføre skader på både rygmarven og nerverødder, som giver neurologiske udfald som lammelser og føleforstyrrelser. </p>
	
	<h3>Hovedpine</h3>
	<p>Hovedpine kan være et symptom ved mange neurologiske sygdomme, men der er en gruppe af sygdomme hvor hovedpine er det primære symptom. De mest almindelige hovedpine sygdomme er <i>spændingshovedpine</i>, <i>migræne</i> og <i>Hortons hovedpine</i>. Ved disse sygdomme vil hovedpinen være tilbagevendende og ofte komme i anfald, og særligt ved migræne kan der samtidigt være andre symptomer som synsforstyrrelser og føleforstyrrelser.</p>
	
	<h3>Epilepsi</h3>
	<p>Epilepsi skyldes episodisk, hypersynkroniseret overaktivitet i hjernens neuroner, som giver anfald af fx kramper, bevidsthedstab eller adfærdsændring. <br>
	Anfaldene opdeles efter om de omfatter hele hjernen (<i>generaliserede anfald</i>) eller et afgrænset område af hjernen (<i>fokale anfald</i>), og om der er kramper (<i>konvulsioner</i>), bevidsthedstab eller adfærdsændringer (<i>komplekse anfald</i>). Ved et klassisk epileptisk anfald (<i>Generaliseret tonisk-klonisk anfald</i>/GTK) fået patienten pludseligt bevidsthedstab efterfulgt af symmetriske trækninger i hele kroppen. Men de fleste patienter med epilepsi oplever også andre typer for anfald. <br>
	<i>Status epilepticus</i> er en tilstand med vedvarende anfald, som kan være enten konvulsiv  eller non-konvulsiv (med eller uden kramper). Begge typer er alvorlige og behandlingskrævende, men særligt konvulsiv status epilepticus er en akut kritisk tilstand, som kan være dødelig, hvis den ikke behandles øjeblikkeligt.  <br>
	Ud over ved epilepsi kan krampeanfald ses i forbindelse med en række andre neurologiske sygdomme, hvor der opstår irritation af vævet, fx apopleksi, sinus trombose eller traumer. Disse sygdomme vil på sigt udvikle sig til epilepsi med gentagende krampeanfald fordi der dannes arvæv (kaldes ofte <i>strukturel epilepsi</i>).</p>
	
	<h3>Hjernetumorer</h3>
	<p>Hjernetumorer omfatter både primære maligne eller benigne tumorer i hjernen eller hjernehinderne, samt metastaser fra cancersygdomme andre steder i kroppen. De hyppigste primære tumorer i hjernen er <i>gliomer</i>, som udgår fra hjernens gliaceller. De inddeles fra Grad 1 til 4 efter hvor maligne de er – hvor Grad 4 er de meste aggressive. <br>
	De benigne tomurer udgår ofte fra hjernens hinder og kaldes derfor for <i>meningeomer</i>. Patologisk betegnes de som godartede, fordi de ikke vokser ind i de omkringliggende væv. Men fordi der er begrænset plads inde i kraniet kan de vokse til en størrelse, hvor de begynder at trykke ind på hjernen eller rygmarven og på den måde lave skader på nervesystemet.    </p>
	
	<h3>Demyeliniserende sygdomme</h3>
	<p>Ved demyeliniserende sygdomme bliver myelinskederne omkring nervecellerne i centralnervesystemet ødelagt. <br>
	Den hyppigste demyeliniserende sygdom er <i>multipel sklerose</i>, som er en autoimmunsygdom, hvor kroppens eget immunsystem angriber myelincellerne. Multipel sklerose er en kronisk sygdom, som hos de fleste patienter vil medføre tiltagende funktionstab, enten gradvist eller trinvist. En del patienter har gavn af immunregulerende behandling, som kan forebygge anfald og derved udsætte funktionstab.  </p>
	
	<h3>Demens og neuro-degenerative sygdomme</h3>
	<p>Neuro-degenerative sygdomme er sygdomme med gradvis (eller trinvis) ødelæggelse af hjernens væv og funktion. <br>
	Demens er et syndrom med tiltagende reduktion af intellektuelle og kognitive funktioner hos ellers kognitivt velfungerende patienter, der kan skyldes forskellige neuro-degenerative sygdomme. De mest almindelige demenssygdomme er <i>Alzheimers sygdom</i>, <i>vaskulær demens</i>, <i>fronto-temporal demens</i> og <i>Lewy body demens</i>. Andre neurologiske sygdomme, fx Parkinson, vil sent i sygdomsforløbet også kunne medføre demens.</p>
	
	<h3>Bevægeforstyrrelser</h3>
	<p>Bevægeforstyrrelser er sygdomme, hvor patienternes primære symptomer er problemer med at aktivere eller styre deres bevægelser. Symptomerne kan fx være nedsat bevægelighed (hypokinesi), rigiditet, tremor eller ufrivillige bevægelser. <br>
	Den hyppigste bevægeforstyrrelse er <i>Parkinson</i>, hvor patienterne får tiltagende langsomme, stive bevægelser, rigiditet, hvile tremor og ændret kropsholdning.  </p>
	
	<h3>Infektioner</h3>
	<p>Neuroinfektioner omfatter infektionssygdomme i nervesystemet, som både kan være bakterielle, virale og i sjældne tilfælde svampe eller parasitter. <br>
	Bakteriel <i>meningitis</i> er en akut infektion af hjernehinderne (<i>meninges</i>), som oftest ses hos børn og unge. Det er en akut kritisk sygdom, med stor dødelighed og risiko for svære hjerneskader. Intrakranielle <i>abcesser</i> forekommer sjældent og oftest ved at der er skabt en indgangsport for bakterier, fx ved kirurgiske indgreb eller kranietraumer. Borrelia infektioner efter flåtbid kan i nogle tilfælde sprede sig til nerver og centralnervesystemet. <br>
  Viral meningitis er relativt almindeligt ved virus infektioner, men er oftest ufarligt. Andre virussygdomme kan derimod, hos udsatte patienter, give alvorlige infektioner i hjernen og rygmarven, fx herpes, varicella og enterovirus. </p>

  <h3>Neuropatier</h3>
  <p>Neuropatier er sygdomme eller skader på de perifere nerver. Hvis en enkelt nerve er skadet kaldes det <i>mononeuropati</i> - det kan fx ses hvis der opstår skader eller tryk på en nerve i forbindelse med et traume. Hvis flere nerver at beskadiget kaldes det <i>polyneuropati</i> - hvilket ses ofte hos patienter med dårligt reguleret diabetes eller kronisk alkoholoverforbrug, men kan også ses ved forskellige forgiftninger med nogle typer medicin eller kemikalier som bly, arsenic og organiske opløsningsmidler.<br>
  Neuropatier kan også opstå ved akutte autoimmune tilstande, hvor <i>Guillain-Barre syndrom</i> (GBS; betegnes nogle gang <i>Akut inflammatorisk demyeliniserende polyneuropati</i>/AIDP) er den hyppigste. GBS opstår som regel efter bakterieinfektioner, fx med Campylobakter, som efterfølgende får immunforsvaret til at reagerer på bestemte af kroppens egne celler så der opstår inflammation i myelincellerne i de perifere nerver.</p>
</div>
<!--
<center>
  <h1>Apopleksi<br><span style="font-size:24px">og andre karsygdomme i hjernen</span></h1>
</center>
<p>Karsygdomme i og omkring hjernen, primært apopleksi, er blandt de hyppigste dødsårsager i verden, efter iskæmisk hjertesydgom og cancer, og en af 
de hyppigste årsager til svær fysisk funktionsnedsættelse</p>
<p style="text-indent: 20px;">Ordet <i>'apopleksi'</i> kommer fra old-græsk og betyder oprindeligt <i>"slået til jorden"</i>. Historisk blev det brugt om alle sygdomme med pludseligt indsættende bevidsthedstab 
  og lammelse, men i nyere tid - efter læger begyndt at lave medicinske obduktioner - blev det afgrænset til karsygdomme i hjernen.</p>
<p style="text-indent: 20px;">I dag defineres apopleksi som <i>"pludseligt opståede fokalneurologiske symptomer af formodet vaskulær 
  genese med en varighed på over 24 timer"</i> (Dansk selskab for apopleksi 2013; World Health Organization 1978). Under denne 
  definition regnes normalt blodpropper i hjernens arterier eller arterielle blødninger inde i selve hjernen. </p>
<p>Tilfælde af mindre 
  end 24 timers varighed betegnes <i>'transitorisk cerebral iskæmi'</i> (forkortet TCI). Pludseligt og forbigående synstab på grund
  af forstyrrelse af blodforsyningen til øjet kaldes <i>'amaurosis fugax'</i> udredes og behandles oftest på samme måde som TCI.
</p>
<p style="text-indent: 20px;">Blødning fra arterierne uden på hjernen - ud i væsken omkring hjerne - kaldes <i>'subarachnoidal 
  hæmorrhagi'</i> (forkortet SAH). I nogle lande, særligt i USA, medregnes SAH under betegnelsen 'stroke', mens man i de fleste 
  andre lande ikke medregner den, da både ætiologi og behandling er væsentlig anderledes fra apopleksier. Største delen af de 
  subarachnoidale blødninger skyldes blødning fra en udposning på en arterie på hjernens yderside (et aneurisme).
</p>
<p style="text-indent: 20px;">Blodpropper i hjernens vener opstår oftest i de store sinuser der ligger omkring hjernen og hvor 
  det venøse blod draneres ud i - og det kaldes derfor for <i>'sinus trombose'</i>. Når blodet forhindes i at løbe væk fra hjernen 
  staser det op og får trykket i kraniet til at stige, hvilket kan forårsage iskæmi og blødning i det område af hjernen hvor blodet
  staser op.
</p>
<p style="text-indent: 20px;">Blødninger fra venerne omkring hjernen opstår oftest i de vener der ligger ud imellem hjernehinderne,
  mellem dura mater og arachoidea mater, efter et alvorligt hovedtraume, fx ved fald hos ældre mennesker. Fordi der opstår en 
  blodansamling under dura mater kaldes det for et <i>'subduralt hæmatom'</i> (forkortet SDH). Til forskel fra de arterielle blødninger 
  der udvikler sig hurtigt, kan et SDH udvikle sig langsomt over dage eller uger med tiltagende neurologiske udfald, der skyldes
  at blødansamlingen trykker ind på hjernen.
</p> -->
<hr>

<h2 style="text-align: center;">Plakater</h2>
<section class="gridbox">
  <article>
    <a target="_blank" href="/neuro/slides/intrakranielle_blodninger.pdf">
    <img src="/neuro/images/intrakranielle_blodninger.png" alt="Intrakranielle blødninger"></a>
    <a target="_blank" href="/neuro/slides/intrakranielle_blodninger.pdf"><h2>Intrakranielle blødninger</h2>
    <p>Slide med de fire primære typer af intrakranielle blødninger - altså blødninger inden i kraniekassen - 
      henholdsvis intracerebral hæmorrhagi, subarachnoidal hæmorrhagi, epidural hæmorrhagi og subdural hæmorrhagi. </p></a> 
  </article>
  <article>
    <a target="_blank" href="/neuro/slides/stroke.pdf">
    <img src="/neuro/images/stroke.png" alt="Intrakranielle blødninger"></a>
    <a target="_blank" href="/neuro/slides/stroke.pdf"><h2>Apopleksi</h2>
    <p>Slide med hovedtyperne af apopleksier, henholdsvis iskæmisk og hæmorrhagisk, og en række andre 
      cerebrovaskulære sygdomme.</p></a>
  </article>
  <article>
    <a target="_blank" href="/neuro/slides/overflade_lat.pdf">
    <img src="/neuro/images/overflade_lat.png" alt="Intrakranielle blødninger"></a>
    <a target="_blank" href="/neuro/slides/overflade_lat.pdf"><h2>Overflade anatomi</h2>
    <p>Slide med hjernes overflade anatomi og overordnede kortikale funktioner set fra siden.</p></a>
  </article>
  <article>
    <a target="_blank" href="/neuro/slides/overflade_midt.pdf">
    <img src="/neuro/images/overflade_midt.png" alt="Intrakranielle blødninger"></a>
    <a target="_blank" href="/neuro/slides/overflade_midt.pdf"><h2>Overflade anatomi</h2>
    <p>Slide med hjernes overflade anatomi og overordnede kortikale funktioner set fra midten.</p></a>
  </article>
  <article>
    <a target="_blank" href="/neuro/slides/blodforsyning.pdf">
    <img src="/neuro/images/blodforsyning.png" alt="Intrakranielle blødninger"></a>
    <a target="_blank" href="/neuro/slides/blodforsyning.pdf"><h2>Hjernens karforsyning</h2>
    <p>Slide med hjernens primære karforsyning i forskellige snit. </p></a>
  </article>
  <article>
    <a target="_blank" href="/neuro/slides/lateralisering.pdf">
    <img src="/neuro/images/lateralisering.png" alt="Intrakranielle blødninger"></a>
    <a target="_blank" href="/neuro/slides/lateralisering.pdf"><h2>Lateralisering</h2>
    <p>Slide med hjernes lateraliserede funktioner og tilsvarende fokalt neurologiske udfald. </p></a>
  </article>
  <article>
    <a target="_blank" href="/neuro/slides/synsudfald.pdf">
    <img src="/neuro/images/synsudfald.png" alt="Intrakranielle blødninger"></a>
    <a target="_blank" href="/neuro/slides/synsudfald.pdf"><h2>Synsudfald</h2>
    <p>Slide med synsbanernes anatomi og tilsvarende synsudfald. </p></a>
  </article>
  <article>
    <a target="_blank" href="/neuro/slides/masseeffekt.pdf">
    <img src="/neuro/images/masseeffekt.png" alt="Masseeffekt"></a>
    <a target="_blank" href="/neuro/slides/masseeffekt.pdf"><h2>Masseeffekt</h2>
    <p>Slide om effekten af forhøjet intrakranielt tryk. </p></a>
  </article>
  <article>
    <a target="_blank" href="/neuro/slides/Pupilreaktion.pdf">
    <img src="/neuro/images/pupilreaktion.png" alt="Pupilreaktion"></a>
    <a target="_blank" href="/neuro/slides/Pupilreaktion.pdf"><h2>Pupilreaktion</h2>
    <p>Slide om hvordan forhøjet tryk henholdsvist over og under tentorium cerebelli kommer til udtryk ved 
      undersøgelse af øjne og pupiller.</p></a>
  </article>
  </a>
</section>

<hr>
